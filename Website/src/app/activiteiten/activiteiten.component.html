<div class="card" style="">
  <div class="card-body">
    <h1 class="card-title text-center">Google Hash Code</h1>
    <p class="card-text col-lg">
      De Google Hash code is een hackathon georganiseerd door Google om professionals en studenten aan een probleemstelling te werken en deze zo optimaal mogelijk op te lossen.
      Aan de hand van de code die ze schrijven, ontvangen ze punten op basis van hoe efficiënt het probleem wordt opgelost.
      Teams bestaan uit twee tot vier spelers en krijgen een paar uur de tijd het probleem op te lossen.
      <br/>
      <br/>
      Voordat het event begon, heb ik met mijn team samengezeten voor te oefenen voor de hash code competitie.
      Dit deden wij door opdrachten te bekijken van vorige jaren.  We hebben meerdere methodes opgezocht voor hoe we de problemen gingen oplossen.
      We ontdekten dat Google zelf tools geeft om mee te werken waardoor het misschien makkelijker werd om te kunnen volgen in de competitie.
      Uiteindelijk kwamen we tot de conclusie dat het om te beginnen al geen walk in the park werd. Voor de competitie begon, werd er een korte introductie gegeven door de medewerkers bij Google.
      Ze toonden ons waar er overal ontwikkelaars en studenten zaten om mee te doen. Zo toonden ze een hele kaart waar er overal hubs waren.
      Uiteindelijk gingen ze de regels nog eens over de regels zodat alles duidelijk was en kon de competitie beginnen.
      Bij deze soort competities is het belangrijk dat de opdracht enorm goed gelezen werd.
      Wij als team zijn begonnen om de tien pagina’s rustig door te lezen zodat iedereen begreep wat er moest gebeuren.
      Nadat we alles een paar keer hadden doorgelezen kwamen tot de kern van de zaak.
      Wij regelen het verkeer met stoplichten aan intersecties en we moeten auto’s van punt A naar punt B krijgen binnen de deadline om punten te krijgen.
      We begonnen zo simpel mogelijk en zette elk licht op groen als er een auto was. Dit leverde ons echter niet al te veel punten op dus we zijn meer algoritmisch beginnen denken.
      We hadden wel het gevoel dat we een tekort aan kennis hadden. De tools die Google geeft om aan deze competitie mee te doen zijn enorm geavanceerd en benutten algoritmische denkwijzen die niet in de hogeschool worden aangeleerd. Desondanks deze conclusie hebben we toch nog ons best gedaan om een zo hoog mogelijke plaats te krijgen. Na enorm hard nadenken kwamen we toch nog met een soort van oplossing die wel oké werkte op alle datasets.
      We konden de straten van de kruispunten onderscheiden en zette de lichten altijd op groen waar er een gewone straat was. Bij kruispunten was er om de seconde een groen licht voor de verschillende straten. Hierdoor hebben we een tamelijk hoge score gehaald. We hebben ook geprobeerd om een machine learning algoritme toe te passen maar dit kon niet door het tijdsbestek van de competitie.
      Op het einde van de competitie zijn we 3876ste van de 9000 teams geworden. Dit was voor ons toch al een grote verassing omdat we dachten dat we niet al te goed hadden gehaald.
      Binnen de leaderboards van Hogeschool PXL zijn we op de 4de plaats van de 18 gestrand en zijn we blij met de prestaties die we gehaald hebben. Na het bewonderen van ons resultaat hebben we de livestream van Google nog bekeken. Hier wordt gezegd hoe men aan deze soort opdrachten begint en hoe ze eigenlijk niet altijd perfect op te lossen valt. Er is een mogelijkheid om het te doen maar dan is er exacte wiskunde nodig die praktisch onmogelijk is om te vinden. Daarna werden de winnaars van de kwalificatie ronde afgeroepen en kregen ze een uitnodiging voor de finale.
      Tenslotte werd iedereen bedankt voor hun deelname en hoopte Google iedereen volgend jaar terug te zien.
      <br/>
      <br/>
      Mijn taak was vooral om uit te denken hoe we deze opdracht gingen aanpakken en dit om te vormen in Python code.
      Ook teamleden helpen met denken was van toepassing waardoor mijn softskills van de school ook wel van toepassing kwamen.
      In het algemeen was het hele team ook wat gespannen omdat we altijd op het scorebord zaten te kijken.
      Hierdoor presteerden we ook minder maar door de soft skills konden we elkaar wat meer kalmeren zodat we terug kalmeerde.
      Uit dit event heb ik vooral geleerd dat er nog veel te ontdekken valt buiten mijn richting van informatica.
      Zo leerde ik dat er een heel veld is rond het onderzoeken van algoritmes om problemen zo efficiënt mogelijk op te lossen aan de hand van complexe wiskunde.
      Dit merkte ik op omdat ik tijdens de hackathon per persoon een soort algoritme moest bedenken om het zo goed mogelijk op te lossen en te coderen maar ik wist niet echt waar ik moest beginnen met dit soort problemen.
      Dit heeft bij mij iets losgemaakt om toch meer rond te kijken bij andere zaken van informatica waar al meer complexe theorie voor nodig is. Ik wil een sterkere groei vormen in mijn theoretische kennis en deze competitie benadrukt eigenlijk hoe belangrijk dit kan zijn. Ik wil vooral deze opdracht aanhalen omdat het maar aantoont hoe uitgebreid bepaalde dingen binnen IT kunnen zijn. Dit is een van de redenen waarom dat ik wil doorstuderen voor een master en dus mijn kennis wil uitbreiden.
    </p>
    <img class="rounded mx-auto d-block" src="assets/GoogleHash.png" alt="Google Hash Code certificate" width="520" height="324">
  </div>
</div>

<div class="card" style="">
  <div class="card-body">
    <h1 class="card-title text-center">Agile Workshop</h1>
    <p class="card-text col-lg">
      Een van de workshops die ik gevolgd heb, is de basis agile workshop die gegeven werd door Eurofins. Hier wordt de theorie achter het agile proces gegeven en het ook nog eens praktisch gedemonstreerd. Het grootste doel van mij hierin was dat ik zoveel mogelijk zou bijleren over het agile proces omdat dit vooral ging terugkomen bij het research project en het IT-project.
      <br/>
      <br/>
      De dag startte met een theorieles over agile. De eerste twee uren van het seminarie werden hiervoor gebruikt om de voordelen en nadelen van deze techniek te bekijken en om te zien hoe het in zijn werk gaat. Zo leerden we hoe agile het risico en de kost verminderd als er iets mis zou lopen door constante feedback te krijgen van de klant. Ook leerden we over de planning en de terminologie van agile zoals de sprints en hun timing, de sprint reviews en retrospectives en hun doelen. Daarna leerden wij over de verschillende mensen die in een agile proces te werk gingen. Met deze kennis die we in de twee eerste uren gekregen hadden konden we beginnen aan het praktisch gedeelte van het seminarie. De opdracht die we kregen was enorm simpel. We kregen 10-15 kaartjes waar verschillende ‘producten’ opstonden die afgeleverd moesten worden. Onze stakeholder was de lector zelf. Zij ging controleren of de producten in orde waren volgens haar wensen en als dit dan ook zo is, krijgt het team een punt. Ik, samen met 3 andere personen moesten tegen vier andere teams zo snel en zo veel mogelijk producten afleveren om te winnen. Het eerste wat er moest gebeuren was een sprint planning. We zaten samen om te kijken welke producten we af zouden kunnen krijgen binnen het bepaalde tijdsbestek. Daarna begon de sprint. Iedereen had hun eigen product waar ze aan werkte en leverde dit zo snel mogelijk op. Als het product af was ging men naar de stakeholder voor een review, daarna waren er 2 opties. Het product was goed en men kreeg een punt of het product was niet goed en werd het terug naar de werktafel gestuurd. Voor ons team verliep het in het algemeen goed. Er waren vooral miscommunicaties tussen verschillende mensen met wie wat bezig was en wie de andere persoon hielp. We hadden dit door dus hadden we al direct een oplossing gezocht. Dit was het aanduiden van een scrummaster. Aan het begin van elke sprint duidde deze aan wie bij wat ging helpen en werken als dingen eventueel klaar waren. Hierdoor was onze planning veel beter en kregen we de overige sprints meer klaar. Mijn specifieke taak bleef wel nog altijd op producten zo snel mogelijk bouwen en afleveren, maar mijn planning was meer gefocust om mensen uiteindelijk verder te helpen als ik klaar was. Op het einde van de oefening, overliepen we de grootste fouten van alles teams die er gemaakt werden. Het grootste dat opviel was dat er te weinig gesproken werd met de stakeholder. Dit is wel een belangrijke zaak in het hele agile gebeuren. Als er veel feedback is van de klant, kan er snel aangepast worden en dus zo ook eventuele vergissingen snel uit het raam gegooid worden. Nog een probleem was dat ook veel teams het werk van bepaalde delen aan het onderschatten was waardoor ze veel tijd verloren en dus minder punten kregen. Uiteindelijk hebben we allemaal kunnen leren dat het belangrijkste binnen Agile de hele communicatie en softskills binnen het team is. Als men niet communiceert binnen dit principe gaan er veel dingen mis en verliest men enorm veel tijd om deze fouten te fixen.
      <br/>
      <br/>
      Uit dit seminarie heb ik enorm veel ervaring kunnen halen. Ik heb mij vooral bezig gehouden met het bouwen onder leiding van een scrummaster en het verder helpen van andere mensen. Hierdoor ben ik beter geworden in communiceren binnen een team door sneller hulp te vragen. Dit was ook te zien bij het research project waar ik eerst meer gesloten was, maar uiteindelijk meer hulp ging vragen aan mijn teamleden. Het enige waar ik echt problemen mee had binnen het seminarie, was dat ik altijd een klein detail miste in mijn producten waardoor ik altijd moest teruggaan naar de werktafel zonder echt werk afgeleverd te hebben. Dankzij dit seminarie heb ik enorm veel bijgeleerd over het agile proces dat ik in eerdere lessen niet had gezien. Door de praktische oefening begrijpt men ook waarom verschillende dingen nodig zijn om het agile proces te laten werken. Ik heb dit seminarie gekozen om uit te lichten omdat het me al zoveel geholpen heeft. Na het research project en het IT-project meegemaakt te hebben ben ik blij dat ik deze info mee had en dus vloeiend door de verschillende projecten kon geraken aan de hand van agile. Ook heeft het mij de rol laten zien van een scrum master. Als het mis ging in bepaalde project waarvoor de scrum master verantwoordelijk is, zou ik deze rol opnemen om het terug vloeiend te laten lopen. Hierdoor waren er minder problemen waardoor de projecten weer gewoon door konden gaan. Ik denk ook dat deze methode altijd van toepassing zal blijven binnen de IT-wereld en dus al zeker geen verloren tijd is om deze ervaring te perfectioneren.
    </p>
  </div>
  <img class="rounded mx-auto d-block" src="assets/AgileWorkshop.png" alt="Agile Workshop" width="694" height="521">
  <br/>
</div>

<div class="card" style="">
  <div class="card-body">
    <h1 class="card-title text-center">Low Code Innovatieroute</h1>
    <p class="card-text col-lg">
      De innovatieroute die ik gevolgd heb ging over low code en de functionaliteiten en de use cases voor dit principe. Hiermee wou ik eigenlijk kennis maken wat vooral de term low code was en waarom het een skill zou kunnen zijn voor een IT’er.
      <br/>
      <br/>
      De innovatieroute bestond uit twee dagen. Donderdagvoormiddag 8 april kregen we een eerste introductie van low code door het bedrijf Brightfox. Brighfox is een deel van de Grasshoppers Academy. Ze gaven ons uitleg over hun bedrijf en wat er allemaal mogelijk was binnen het gebied dat low code is. Ze gaven ons een voorproefje en daar mochten we zelf aan het werk gaan. Als eerst moesten we een account maken op salesforce. Daarna gingen we over naar de GUI en klikten we eigenlijk wat we nodig hadden. Hierbij toonde het bedrijf de kracht van low code. In plaats van uren te verspillen aan het ontwikkelen en debuggen van code konden we een GUI gebruiken die alles voor ons deed. In de namiddag kregen we nog een bedrijf over de vloer. IAdvise is een van de dochterbedrijven van de Grasshoppers Academy en gaf uitleg over een nieuw platform die zich rond low code baseert. Bij dit bedrijf gebruikten ze Oracle Apex. Er zijn minimale verschillen tussen de twee platformen waardoor er weinig nieuwe dingen geleerd werden. De praktische oefening daarentegen was toch anders. Het was de bedoeling dat we bij Oracle Apex echt een website gingen maken die al wat functionaliteiten heeft. Bij salesforce hadden we echter een gewone GUI die we in elkaar moesten steken en daar bleef het dan weer bij. De voorstelling van Oracle Apex werd afgerond met nog wat vragen en een review van verschillende sites. De dag erna hadden we in de voormiddag een presentatie van Providit. Providit is ook een dochterbedrijf van de Grasshoppers academy en maakt dus ook gebruik van een soort van low code toepassing. In plaats van de andere twee low code platformen maakte Providit gebruik van Outsystems. Er zijn al direct veel verschillen met de twee vorige low code platformen. Hetgeen wat ze allemaal wel gelijk hebben is dat ze allemaal een compacte GUI hebben waarbij drag en drop elementen het proces van een GUI maken vergemakkelijkt. Hetgeen wat Outsystems onderscheidt van de rest, is dat het geen web based platform is en men een programma moet installeren voordat men het kan gebruiken. Dit maakte het ook mogelijk om bijvoorbeeld een database in het programma te betrekken en verschillende formaten van GUI’s kan maken voor bijvoorbeeld GSM’s. Dit hebben we dan ook geprobeerd tijdens de praktische voorstelling van Outsystems. Hierbij kregen wij 3 opdrachten die we moesten oplossen. De eerste was een gewone GUI maken. De tweede opdracht was dat we hier data aan gingen koppelen. Onze derde opdracht was om een uiteindelijk werkend model te hebben waarbij het ook op GSM kon werken. We kregen hiervoor twee uur de tijd om het op te lossen en kregen eventuele begeleiding waar dit nodig was. Op het einde van de presentatie werden er ook nog voorbeelden uit de echte wereld getoond zodat er zeker een showcase was van de kracht van lowcode in de echte wereld. Uiteindelijk was er nog een korte vragenronde als er nog eventuele vragen waren en was de innovatieroute definitief afgerond.
      <br/>
      <br/>
      Tijdens dit seminarie heb ik vooral geprobeerd zoveel mogelijk bij te leren over de verschillende low code platformen en hoe ik ze optimaal zou kunnen gebruiken in de toekomst. Er doken wel wat problemen op. Bij de low code platformen die web based waren, waren er vooral problemen met inloggen en verificatie e-mails binnen krijgen om een account aan te maken. Bij Outsystems was er geen installatie voor een Linux operating system. Hierdoor moest ik werken met Windows waardoor mijn praktische oefening een stuk trager ging. In het algemeen vind ik low code een interessant gebied voor als er snel iets gemaakt moet worden, maar ik vind dat er dan eigenlijk een stuk originaliteit en vrijheid weggehaald wordt van de developer omdat men zo afhangt van de GUI. Daarom zou ik toch nog altijd prefereren om zelf bijvoorbeeld een website te ontwikkelen in plaats van een low code platform te gebruiken. Het is zeker wel een aanrader voor te gebruiken als men niet echt kan ontwikkelen met programmeertalen. Als er wel voorkennis is van programmeren, gaat er wel een snellere verduidelijking zijn in de werking van de achterliggende code en als er errors zouden opduiken. Ik heb deze opdracht geselecteerd omdat het vooral een nieuw domein voor mij opende. Ook al denk ik niet dat het nuttig voor mij zal zijn in de toekomst, is het toch handig dat ik weet van het bestaan van low code. Door deze innovatieroute heb ik nu ook de competenties om met deze platformen te werken en kan het handig zijn als een toekomstige werkgever gebruikt maakt van deze technieken.
    </p>
  </div>
  <img class="rounded mx-auto d-block" src="assets/LowCodeInnovatie.png" alt="Low code" width="700" height="500">
  <br/>
</div>
